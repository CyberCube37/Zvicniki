
- Najprej nekaj osnovnih napotkov, spodaj pa sledi tekst. Besedilo Zvičniki naj se povsod spremeni v ZVičNIKI.
- Zavihki naj si sledijo v takem vrstnem redu: Uvod, Teoretične osnove, Meritve, Ohišje, Kretnica
- v meniju naj se prav tako popravi na ZVičNIKI, "domov" pa na "uvod"
- prosim preberi besedilo, vmes so tudi kakšni napotki (npr. ime slike, ki sem jo dal v direktorij slike)

Predstavitev projekta ZVičNIKI

Izdelava Hi-Fi zvočnikov



Dobrodošli na spletni strani projekta Zvičniki

Na Gimnaziji Vič smo v šolskem letu 2018/2019 začeli s projektom izdelave Hi-Fi zvočnikov.


Dijaki Gimnazije Vič, ki nas zanima področje fizike ali pa tudi samo dizajn, smo pod mentorstvom Timoteja Maroševiča, prof. začeli z izdelavo Hi-Fi zvočnikov.

Pred začetkom projekta smo pridobili nekaj donacij zvočnikov. Pri projektu sta nas podprli dve podjetji - ScanSpeak iz Danske in SEAS iz Norveške.

Podjetje ScanSpeak je doniralo:
4x R2604/8320000 (link)
2x 10F/8414G10 (link)
2x 18W/8434G00 (link)
2x 22W/8534G00 (link)

Podjetje SEAS je doniralo:
30x H0978-06 27TFFD (visokotonec, podoben H0831-06 27TFF - link)
14x H0442-08 P21RE4X/DC (nizkotonec z dvojno tuljavo - link)
16x H1291-08 W15CY/TV-NHT (srednji nizkotonec, podoben E0015-08S W15CY001- link)

Najprej smo si vzeli nekaj časa in se seznanili s teoretičnimi osnovami. Izvedli smo tudi "delavnico akustike", kjer smo natančno spoznali - praktično in teoretično - povezavo med Helmholtzovimi resonatorji in bass reflex zvočniki. Več podrobnosti na zavihku "Teoretične osnove". 

Ugotovili smo, da za izdelavo zvočnika potrebujemo natančno analizo zvočnikov, ki jih bomo vgradili v škatlo. Za vse zvočnike, ki smo jih prejeli, smo opravili meritve impedance v gluhi sobi Fakultete za elektrotehniko UL in tako izračunali TS parametre za vse zvočnike. Podrobno o meritvah na zavihku "Meritve".

Nato smo izdelali tri lesene škatle z različnimi prostorninami. Podrobno na zavihku "Ohišje". 

Ponovno je bilo potrebno izvesti meritve. Vse meritve (impedance in frekvenčne meritve) smo izvedli  v gluhi sobi Fakultete za elektrotehniko za vse tri zvočnike. Podrobnosti najdete pod drugimi zavihki.

Naslednji korak smo naredili na področju kretnic. Več na zavihku "Kretnica".

Pogovor na enemu izmed sestankov


KDO SMO?

Pri projektu sodelujejo:
Aljaž Kurent
Ana Bračić
Ema Hočevar
Luka Peršolja
Luka Premuš
Mark Korošec
Matija Debeljak
Tian Ključanin
Tim Hiti
Vagif Osmanov

Pri projektu so nam pomagali tudi:
Urban Širca
Vid Rigler
Egor Chebanyuk
Gašper Bolta
Jaka Kraškovic
Liza Logar
Nikolina Vulović
Svit Spindler
Iztok Bajcar




Zavihek Teoretične osnove

Teoretične osnove
Pri pregledovanju informacij o zvočnikih smo ugotovili, da obstaja povezava med t.i. "bass reflex" zvočniki in Helmholtzovimi resonatorji. Na pomoč nam je priskočil prof. dr. Gorazd Planinšič iz Fakultete za matematiko in fiziko Univerze v Ljubljani. Na podlagi njegovih napotkov smo izvedli "delavnico akustike", kjer smo si natančno ogledali - praktično in teoretično - povezavo med Helmholtzovimi resonatorji in bass reflex zvočniki.

Zelo na kratko - Helmholtz je ugotovil, da npr. steklenice zvenijo različno, kot npr. navadna cev/piščal. Daljša kot je piščal, nižje zveni in obratno, krajša kot je piščal, višje zveni. Pri steklenicah pa se zdi, da ta ugotovitev ne drži več. Helmholtz je predlagal, da lahko tako steklenico obravnavamo kot neko telo z maso, pripeto na vzmet. Zvok iz steklenice je tako odvisen od prostornine steklenice, preseka in dolžine vratu steklenice. (slika Helmholtz_model, vir: G. Planinšič, Zvok iz steklenice, Delavnica SSS 2009.)

Pri bass reflex zvočnikih je zelo podobno. V zvočnik izvrtamo luknjo, vanjo pa vstavimo cev. Na tak način lahko vplivamo na nizke frekvence, ki jih je zvočnik zmožen oddajati - zvočnik lahko oddaja nižje frekvence kot bi jih brez takega dodatka. 

Spoznali smo povezavo med dolžino bass reflex cevi in frekvenco, ki jo cev najmočneje oddaja. 
(slika enacba) vir: G. Planinšič, Zvok iz steklenice, Delavnica SSS 2009.


Zavihek Meritve

Izvajanje meritev
Ugotovili smo, da za izdelavo zvočnika potrebujemo natančno analizo zvočnikov, ki jih bomo vgradili v škatlo. Pri tem nam je pomagal dr. Samo Beguš s Fakultete za elektrotehniko Univerze v Ljubljani. Odločili smo se, da si bomo pomagali s prostodostopnim programom Room EQ Wizard. Podatki, s katerimi opišemo vsak zvočnik, se imenujejo Thiele-Small parametri oz. TS parametri. Program Room EQ Wizard oz. REW izračuna TS parametre z dvema meritvama impedance - pri drugi meritvi dodamo na membrano zvočnika znano maso. Program na podlagi razlik med izmerjenima impedancama neobtežene in obtežene membrane izračuna TS parametre. Na spletni strani programa (www.roomeqwizard.com/) je jasno opisan postopek meritve impedance (www.roomeqwizard.com/) in izračuna TS parametrov (www.roomeqwizard.com/)

Za vse zvočnike, ki smo jih prejeli, smo opravili meritve impedance v gluhi sobi Fakultete za elektrotehniko UL in tako izračunali TS parametre za vse zvočnike. Rezultati naših meritev so zbrani v tabeli spodaj.
TS parametri
Podjetje 	Model 	Parametri
ScanSpeak 	R2604/8320000 	TS parametri
ScanSpeak 	10F/8414G10 	TS parametri
ScanSpeak 	18W/8434G00 	TS parametri
ScanSpeak 	22W/8534G00 	TS parametri
SEAS 	H0978-06 27TFFD 	TS parametri
SEAS 	H0442-08 P21RE4X/DC 	TS parametri
SEAS 	H1291-08 W15CY/TV-NHT 	TS parametri
Obisk gluhe sobe 1 Obisk gluhe sobe 2


Izvedli smo tudi frekvenčne meritve za zvočnika SEAS P21RE4X/DC in SEAS 27TFFD. Izmerili smo odziv samo nizkotonskega zvočnika, odziv samo visokotonskega zvočnika in odziv obeh zvočnikov skupaj. V programu smo kasneje primerjali odziv obeh zvočnikov skupaj z vsoto odzivov posameznih zvočnikov (odzivu nizkotonskega smo računsko prišteli odziv visokotonskega zvočnika). Izkaže se, da se izmerjeni skupni odziv z izračunanim na ujema. To nas je presenetilo, zato smo raziskovali naprej. Ugotovili smo, da obstaja t.i. akustični zamik.

(dodati vir slike)

Gre za to, da ni povsem jasno, kje se pri vsakem zvočniku zvok "rodi". Z analizo podatkov smo ugotovili, da je izvor zvoka pri nizkotonskem zvočniku glede na visokotonskega zamaknjen za 24 mm (konkretno za zvočnika P21RE4X/DC in 27TFFD). Pomagali smo si s programom VituixCAD.
akustični zamik 1 akustični zamik 2


MERITVE, SLIKE, dodati link na obe sliki, da lahko dobimo originalno velikost.


Zavihek Ohišje

Izdelava ohišja


Na podlagi pridobljenih TS parametrov smo določili primerno prostornino zvočnika/škatle. Za ta korak smo uporabili prostodostopen program WinISD. Program izračuna prostornino, pri kateri bi bil frekvenčni odziv škatle pri vseh frekvencah čimbolj podoben.

Ker imamo nekaterih zvočnikov več kot drugih, smo se odločili, da najprej poskusimo z izdelavo dvosistemskega zvočnika z uporabo nizkotonskega zvočnika P21RE4X/DC in visokotonskega zvočnika 27TFFD. Program WinISD je za zvočnik P21RE4X/DC predlagal prostornino približno 50 litrov pri frekvenci "bass reflexa" približno 36 Hz. V praksi se ne moremo zanašati izključno na izračune - v izračunih npr. ni upoštevana " hitrost odziva nizkotonskega zvočnika". Pri tako velikih prostorninah se lahko zgodi, da bass zvočnik ni dovolj odziven. Pri npr. hitrem tempu glasbe ne zmore slediti, rezultat pa je "razmazan zvok", pri katerem ne ločimo posameznih not med seboj (npr. hiter tempo bas kitare).

Zato smo se odločili, da poskusimo z izdelavo treh zvočnikov z različnimi prostorninami in sicer 20 litrov, 30 litrov in 40 litrov. Za te prostorine se izračunani frekvenčni odzivi še vedno precej "lepi" (MANJKAJOCE SLIKE).

Izdelali smo 3 škatle in poslušali samo nizkotonske zvočnike, brez kretnice. Zvok je iz vseh treh zvočnikov nenavaden, saj manjkajo vse visoke frekvence, nizkotonski zvočnik ne zmore predvajati vseh frekvenc. Ker pa od zvočnika zahtevamo preveč, nenavadno zvenijo celo nizke frekvence.

Nato smo ponovno izvedli meritve impedance in frekvenčne meritve v gluhi sobi Fakultete za elektrotehniko, tokrat za vse tri škatle in potrdili smo naša pričakovanja - večja prostorina, več nizkih frekvenc dobimo. Poleg tega pa smo ugotovili še, kako škatla s cevjo vpliva na impedanco zvočnika. Ugotovimo lahko, da se vrh impedance razdeli med dva nova vrhova. Minimum med novima dvema vrhovoma ustreza frekvenci "bass reflexa". MERITVE

Nato smo se odločili, da meritve ponovimo še enkrat, tokrat z uporabo dveh tuljav na zvočniku P21RE4X/DC. Oznaka DC namreč pomeni, da ima zvočnik dve tuljavi, lahko uporabljamo samo eno, lahko pa dve, vezani bodisi zaporedno bodisi vzporedno, kar se pozna pri impedanci.

Na podlagi meritev smo se odločili, da pripravimo nov prototip škatle, ki bo upošteval t.i. akustični zamik. Izmerili smo, da bi moral biti nizkotonski zvočnik premaknjen naprej za 24 mm glede na visokotonski zvočnik. Odločili smo se za stopničasto sprednjo ploščo, saj je tako najlažje nizkotonski zvočnik premakniti naprej. Narisali smo 3D model novega zvočnika - dobili smo nekaj novih dizajnov, ki jih bomo preizkusili. Poleg tega smo se odločili, da bomo nov zvočnik izdelali malce drugače, zato smo s šolskim 3D tiskalnikom zdelali kotnike izključno za lažjo sestavo novega zvočnika, notranje ojačitve pa smo izdelali s šolskim CNC rezkarjem. (slike)

Prototip 2 je izdelan (manjkajo slike)
V šolski delavnici smo pomerili impedančni odziv. Pri prejšnjih meritvah smo se naučili, da bass reflex cev impedančni vrh razdeli na dva, minimum ustreza frekvenci bass reflex cevi. Novi prototip smo tako "uglasili" na frekvenco, pri kateri sta oba vrha simetrična.


Zavihek kretnica



Izdelava kretnice

Želeli smo narediti korak naprej tudi na področju snovanja kretnic. Odločili smo se, da bomo uporabili še en prostodostopen program VituixCAD, ki omogoča simuliranje kretnic na podlagi naših meritev. Tako smo ustvarili nekaj različnih kretnic. Odločili smo se, da izdelamo tisto, ki je predvidevala najlepši frekvenčni odziv.

Kupili smo nekaj elektromateriala, pri tem nam je pomagala Gimnazija Vič.

Prva kretnica je vsebovala elemente, ki so imeli približno take vrednosti, kot jih je napovedala simulacija. Kretnica deluje, zvok, ki ga dobimo, je bistveno boljši kot prej, saj tokrat delujeta oba zvočnika, nizkotonski in visokotonski.

Nato smo kupili še elemente pri podjetju JantzenAudio, kjer je ponudba tako raznolika, da smo pridobili vse elemente z natančno takimi vrednostmi, kot smo jih potrebovali. Podjetje JantzenAudio nam je prijazno priskočilo na pomoč in ponudilo zelo nizke cene. Zvok, ki ga dobimo z novo kretnico, je še boljši. Meritve, s katerimi bomo tudi pomerili ali kretnica dobro opravlja svoje delo, bomo izvedli v kratkem. Prav tako pa bomo ponovili meritve impedance in frekvenčne meritve za prototip 2.

SLIKE KRETNIC, SHEME SIMULACIJ


